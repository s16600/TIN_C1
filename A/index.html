<!DOCTYPE html>
<html>
<head>
	<meta 
	<title>Programy klasy LIMS</title>
	<link href="style.css" rel="stylesheet">
	<!--
	<style>
		h1 {
			background-color:lightblue;
		}
	</style>
	-->
	
</head>
<body>

<h1>LIMS (system zarządzania informacjami w laboratorium)</h1>

<h2>Stronę przygotowano z wykorzystaniem materiałów z artykułu Bartosza Świtalskiego
(CSMS Consulting & Software)
w kwartalniku Laboratorium 3/2007
</h2>

<a href="https://laboratorium.elamed.pl/">Przejdź do kwartalnika Laboratorium</a>

<p>Kiedy należy rozważać wdrożenie takiego systemu? Czego można
się po nim spodziewać? Na co zwracać uwagę przy wyborze systemu
LIMS? W poniższym tekście postaram się odpowiedzieć na te pytania
i przybliżyć problem informatyzacji laboratorium przez wdrożenie
spójnego systemu zarządzania. Mam nadzieję, że poniższe rozważania,
a także ich kontynuacja, dotycząca wyboru właściwego rozwiązania,
okażą się cenne przy podejmowaniu decyzji o zakupie lub modernizacji
systemu LIMS.</p>

<p>Coraz trudniej wyobrazić sobie laboratorium, którego praca
oraz podejmowane w nim decyzje nie są wspomagane przez
komputery i mniej lub bardziej złożone systemy informatyczne.
Z oczywistych względów dedykowane rozwiązania informatyczne
trafiają najpierw do laboratoriów dużych, i to zarówno pod
względem liczby zatrudnionego personelu, jak i liczby wykonywanych
oznaczeń, a dopiero w dalszej kolejności są wdrażane
w mniejszych laboratoriach. Sytuację, z którą mamy obecnie do
czynienia w tej dziedzinie, można porównać do ogólnego procesu
informatyzacji biur i przedsiębiorstw, jaki miał miejsce kilka czy
kilkanaście lat temu. Poprzez analogię można więc domniemywać,
że tak jak dzisiaj trudno jest znaleźć przedsiębiorstwo bez komputerów
i biurowych systemów wspomagających jego prace, tak <b>za
kilka lat trudno będzie wyobrazić sobie laboratorium bez systemu
informatycznego typu LIMS</b>. Już dzisiaj funkcjonowanie średniej
wielkości laboratorium, w którym procesy związane z prowadzoną
przez nie działalnością nie są organizowane, nadzorowane i archiwizowane
przez system informatyczny, jest rzadkie i postrzegane
jako nieroztropne.</p>

<p>Wdrożenie systemu LIMS nabiera szczególnej wagi w laboratoriach
posiadających wdrożony system jakości lub akredytowanych, które
w konsekwencji przyjęcia zasad postępowania, opisanych np. <i>w normie
PN/EN ISO/IEC 17025:2005, w serii norm ISO 9000 oraz w zasadach
Good (Automated) Laboratory Practices</i>, są zobowiązane nie tylko do
przestrzegania pewnych reguł postępowania, ale także do właściwej
dokumentacji swojej działalności. Jednym z celów, jakie stawia się
przed systemami typu LIMS, jest ułatwienie wdrożenia lub pomoc
w utrzymaniu i doskonaleniu systemu zapewnienia jakości.
Analiza oczekiwań, jakie stawia się przed wdrożeniem systemu LIMS,
wskazuje na to, że system taki nie może być tylko programem komputerowym,
ale kompleksowym (tzw. „pod klucz”) rozwiązaniem
problemu zarządzania laboratorium przy użyciu współczesnych
narzędzi informatycznych. <b>Tym, co stanowi o wartości systemu, jest
wiedza i doświadczenie osób, które go stworzyły i wdrażają, metodyka
wdrożenia, a także zakres i sposób świadczenia usług związanych
z pielęgnacją systemu w okresie jego eksploatacji.</b>
Na koniec warto wspomnieć o cechach, którymi powinien charakteryzować
się system LIMS, a także o zaletach dobrych rozwiązań, tak
by planowana inwestycja okazała się jak najbardziej trafiona.</p>

<ol type="1">
<li>Wdrożenie systemu LIMS tak dalece, jak tylko jest to możliwe,
powinno obejmować adaptację wykorzystywanych już w laboratorium
rozwiązań informatycznych, z którymi pracownicy są dobrze
zaznajomieni (często są to rozwiązania tworzone przez pracowników
laboratorium, np. przy pomocy oprogramowania biurowego, jak
Word czy Excel), a także zapewniać – o ile to możliwe i sensowne
– współpracę z zewnętrznymi systemami typu:
 <ul>
	<li>DDP,</li>
	<li>CRM,</li>
	<li>ERP.</li>
 </ul>
 </li>
<li>Wdrażany system powinien być skalowalny, to znaczy rozwijać się
wraz z rozwojem laboratorium (rosnąca liczba zleceń, zwiększający
się zakres działalności) oraz posiadać możliwość rozbudowy o kolejne
moduły i funkcje, w miarę pojawiających się potrzeb.</li>
<li>Nowoczesne rozwiązania posiadają architekturę klient – serwer, co
oznacza, że użytkownicy systemu korzystają ze wspólnej bazy danych
w tym samym czasie, bez jakiegokolwiek konfliktu w dostępie do nich.
W systemie takim główne zadania, związane z gromadzeniem i ochroną
danych oraz ich udostępnianiem, wykonuje serwer bazy danych,
nie obciążając stacji roboczych i minimalizując ruch w sieci.</li>
<li>System LIMS powinien charakteryzować się otwartą budową
i umożliwiać jego dostosowanie do panującej w laboratorium kultury
organizacyjnej oraz obowiązującego systemu jakości. Istnieją
zamknięte systemy, których dostosowanie do indywidualnych potrzeb
i wymagań użytkowników nie jest możliwe, a ich wdrożenie
wymusza zmiany zarówno w organizacji prac laboratorium, jak
i w zapisach systemu jakości. Zamknięte systemy, będące gotowymi
produktami „z półki”, są często nieakceptowane przez szeregowy
personel i potrafią zdezorganizować pracę laboratorium na wiele
miesięcy.</li>
<li>Oprogramowanie powinno charakteryzować się dobrym zabezpieczeniem
danych przed skutkami prób nieuprawnionego dostępu,
ataków z zewnątrz, błędów w obsłudze oraz awariami.</li>
<li>Laboratoria akredytowane lub zamierzające się akredytować powinny
zwrócić uwagę na zgodność zastosowanych rozwiązań oraz funkcjonalności
systemu z normą <i>PN-EN ISO/IEC 17025</i>. Idealne wydają
się systemy zapewniające całkowitą zgodność oraz takie, których
działanie zostało zwalidowane przez producenta.</li>
</ol>

<table class="my_table">
<caption>Przykłady programów klasy LIMS</caption>
<tr>
	<th>Nazwa systemu</th>
	<th>Dostawca</th>
	<th>Kraj</th>
	<th>Zastosowania</th>
	<th>Uwagi</th>
</tr>
<tr>
	<td>Bika LIMS</td>
	<td>b.d.</td>
	<td>Brazylia</td>
	<td>Ogólnego zastosowania</td>
	<td>Open source</td>
</tr>
<tr>
	<td>Labware LIMS</td>
	<td>Thermo corp.</td>
	<td>Stany Zjednoczone</td>
	<td>Ogólnego zastosowania</td>
	<td>Produkt komercyjny</td>
</tr>
<tr>
	<td>Star LIMS</td>
	<td>Star corp.</td>
	<td>Stany Zjednoczone</td>
	<td>Ogólnego zastosowania</td>
	<td>Produkt komercyjny</td>
</tr>
</table>

<p>Warto pamiętać, że wdrożenie powinna charakteryzować kompleksowość
rozwiązania, które musi zapewnić producent lub firma wdrażająca
system. Nie można ograniczyć się jedynie do zakupu oprogramowania.
Oferta i – w konsekwencji jej wyboru – inwestycja powinny obejmować
całą fazę wdrożenia, począwszy od analizy potrzeb laboratorium,
poprzez dostawę lub modernizację sprzętu komputerowego, instalację
systemu, konfigurację (uwzględniającą stosowane w laboratorium
procedury), szkolenie, aż po opiekę i pielęgnację systemu w okresie
jego eksploatacji.
</p>

<table class="my_table">
<tr>
	<td><img src="Rys1.png" alt="Rysunek 1"></td>
	<td>Fot. 1. Okno wprowadzania wyników analiz w programie CS-17</td>
</tr>
<tr>
	<td colspan="2">Podstawową funkcjonalnością systemów klasy LIMS
	jest wprowadzanie wyników analiz</td>
</tr>
</table>

<script>
	//alert("Hello World");
</script>

</body>
</html>