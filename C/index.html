<!DOCTYPE html>
<html>

<head>
	<link href="style.css" rel="stylesheet">
	<title>System LIMS</title>
</head>

<body>

	<h1>
		LIMS System zarządzania działalnością laboratorium
	</h1>
	
	<h3>
		Stronę przygotowano z wykorzystaniem materiałów z artykułu Bartosza Świtalskiego 
		CSMS Consulting & Software) w kwartalniku Laboratorium 3/2007
	</h3>

	<h2>
		Streszczenie
	</h2>
	
	<p>
		Artykuł stanowi wprowadzenie do tematu komputeryzacji laboratorium
		i zarządzania zachodzącymi w nim procesami za pomocą
		informatycznych systemów wspomagających pracę w laboratorium.
		Celem artykułu jest zaprezentowanie przykładowych możliwości systemu
		w oparciu o zadania, jakie powinien realizować system LIMS
		(ang. Laboratory Information Management System). W artykule
		przedstawione zostały korzyści płynące z wdrożenia takiego systemu
		oraz cechy, którymi charakteryzuje się dobry system LIMS.
	</p>
	
	
	
	<div class="row">
	<div class="column">
		 <h2>
			Wstęp
		</h2>
		
		<p>
			Kiedy należy rozważać wdrożenie takiego systemu? Czego można
			się po nim spodziewać? Na co zwracać uwagę przy wyborze systemu
			LIMS? W poniższym tekście postaram się odpowiedzieć na te pytania
			i przybliżyć problem informatyzacji laboratorium przez wdrożenie
			spójnego systemu zarządzania. Mam nadzieję, że poniższe rozważania,
			a także ich kontynuacja, dotycząca wyboru właściwego rozwiązania,
			okażą się cenne przy podejmowaniu decyzji o zakupie lub modernizacji
			systemu LIMS.
			<img src="Rys2.png" alt="Rys2" style="float:left;width:300px;height:300px;margin:10px">
			Coraz trudniej wyobrazić sobie laboratorium, którego praca
			oraz podejmowane w nim decyzje nie są wspomagane przez
			komputery i mniej lub bardziej złożone systemy informatyczne.
			Z oczywistych względów dedykowane rozwiązania informatyczne
			trafiają najpierw do laboratoriów dużych, i to zarówno pod
			względem liczby zatrudnionego personelu, jak i liczby wykonywanych
			oznaczeń, a dopiero w dalszej kolejności są wdrażane
			w mniejszych laboratoriach. Sytuację, z którą mamy obecnie do
			czynienia w tej dziedzinie, można porównać do ogólnego procesu
			informatyzacji biur i przedsiębiorstw, jaki miał miejsce kilka czy
			kilkanaście lat temu. Poprzez analogię można więc domniemywać,
			że tak jak dzisiaj trudno jest znaleźć przedsiębiorstwo bez komputerów
			i biurowych systemów wspomagających jego prace, tak za
			kilka lat trudno będzie wyobrazić sobie laboratorium bez systemu
			informatycznego typu LIMS. Już dzisiaj funkcjonowanie średniej
			wielkości laboratorium, w którym procesy związane z prowadzoną
			przez nie działalnością nie są organizowane, nadzorowane i archiwizowane
			przez system informatyczny, jest rzadkie i postrzegane
			jako nieroztropne.
			Wdrożenie systemu LIMS nabiera szczególnej wagi w laboratoriach
			posiadających wdrożony system jakości lub akredytowanych, które
			w konsekwencji przyjęcia zasad postępowania, opisanych np. w normie
			PN/EN ISO/IEC 17025:2005, w serii norm ISO 9000 oraz w zasadach
			Good (Automated) Laboratory Practices, są zobowiązane nie tylko do
			przestrzegania pewnych reguł postępowania, ale także do właściwej
			dokumentacji swojej działalności. Jednym z celów, jakie stawia się
			przed systemami typu LIMS, jest ułatwienie wdrożenia lub pomoc
			w utrzymaniu i doskonaleniu systemu zapewnienia jakości.
		</p>
		
		<h2>
			Zadania
		</h2>
		
		<p>
			Do najistotniejszych zadań realizowanych w laboratorium przy pomocy
			systemu LIMS należy zaliczyć:<br>
				– ewidencję i nadzór nad zleceniami i próbkami;<br>
				– planowanie pracy laboratorium i nadzór nad przebiegiem analiz;<br>
				– protokołowanie wyników analiz niezależnie od tego, czy są one
				pozyskiwane w sposób umożliwiający jedynie ich ręczne wpisanie
				do systemu, czy też są do niego importowane automatycznie – bezpośrednio
				z aparatury pomiarowej;<br>
				– automatyczne rejestrowanie operacji wykonywanych na danych,
				takich jak: walidacja, obliczenia, zmiany i korekty, zatwierdzanie;<br>
				– analizy statystyczne związane nie tylko z wynikami pomiarów, ale
				także z działalnością całego laboratorium;<br>
				– tworzenie sprawozdań (raportów) i protokołów w formie elektronicznej
				lub w formie wydruków. Tworzone przez system dokumenty
				powinny mieć przejrzystą i estetyczną formę, zgodną z obowiązującą
				księgą jakości i załącznikami do niej z jednej strony oraz
				oczekiwaniami i wymaganiami klientów laboratorium – z drugiej.
				W laboratoriach prowadzących działalność komercyjną powszechne
				jest przekazywanie wyników badań i analiz w formie drukowanego
				raportu, zgodnego ze wzorem zamieszczonym w dokumentach systemu
				jakości. Natomiast w przypadku laboratoriów technologicznych,
				gdzie ogromne znaczenie ma czas pozyskania informacji, wyniki
				badań są często udostępniane także w inny sposób, na przykład na
				ekranach komputerów w dziale sterowania produkcją;<br>
				– zarządzanie procedurami i ich udostępnianiem w aktualnej wersji;
				– planowanie, ewidencjonowanie i protokołowanie wzorcowań, sprawdzeń,
				konserwacji i napraw aparatury;<br>
				– zarządzanie wyposażeniem, materiałami i odczynnikami.<br>
		</p>

	</div>
	<div class="column">
		<h2>
			Korzyści
		</h2>
		
		<p>
			Wdrożenie systemu LIMS i jego wykorzystywanie ma sens tylko wtedy,
			kiedy będzie niosło za sobą wymierne korzyści dla laboratorium.
			Analizę korzyści wdrożenia takiego systemu każde z laboratoriów
			musi przeprowadzić samodzielnie. Tak jak różna jest specyfika poszczególnych
			jednostek, różne ich potrzeby i wymagania, tak różne
			będą oczekiwania stawiane przed wdrożeniem systemu LIMS. Do
			wymienianych najczęściej należą:<br>
			– wspomniane już łatwiejsze wdrożenie oraz utrzymanie systemu
			zapewnienia jakości;<br>
			– automatyczna dokumentacja pracy laboratorium, zgodna z wymaganiami
			wdrożonego lub wdrażanego systemu zapewnienia jakości;<br>
			– poprawa jakości pomiarów i eliminacja wielu źródeł błędów (np.
			wielokrotnego przepisywania wyników analiz);<br>
			– szybki dostęp do danych archiwalnych;<br>
			– usprawnienie zarządzania zasobami ludzkimi, sprzętowymi i materiałowymi;
			– monitorowanie postępu realizacji zleceń;<br>
			– poprawa wewnętrznej i zewnętrznej komunikacji;<br>
			– zwiększenie wydajności przy równoczesnym zmniejszeniu kosztów
			działalności;<br>
			– nowoczesny wizerunek firmy.<br>
			<img src="Rys1.png" alt="Rys1" style="float:left;width:300px;height:300px;margin:10px">
			Powyższe oczekiwania mają charakter ogólny i nie zależą od rodzaju
			laboratorium. Dla laboratoriów technologicznych, związanych bezpośrednio
			z nadzorem nad procesem produkcji, listę oczekiwań można
			przykładowo poszerzyć o:<br>
			– sprawniejsze kontrolowanie jakości produkcji na każdym z jej etapów
			(przygotowanie surowców, kolejne etapy procesu produkcyjnego,
			badanie jakości produktu końcowego);<br>
			– wykonywanie analiz statystycznych oraz kontrola parametrów jakościowych
			na podstawie zgromadzonych w bazie danych i wzorców,
			a następnie optymalizacji procesu produkcji opartej na wynikach
			tych analiz i kontroli.<br>
			Udostępnianie wyników analiz w laboratoriach technologicznych
			obarczone jest często surowym reżimem czasowym, a systemy LIMS
			wzbogaca się w stanowiska do prezentacji danych lub systemy powiadamiania,
			które bezzwłocznie przekazują niezbędne informacje
			z laboratorium do działu produkcji.
			Dla laboratoriów akredytowanych lub starających się o akredytację
			istotne jest ponadto:<br>
			– spełnienie wymagań punktu 4.1.5.c normy PN-EN ISO/IEC
			17025:2005 („laboratorium powinno mieć politykę i procedury
			zapewniające klientom ochronę poufnych informacji i praw własności,
			w tym procedury zabezpieczenia elektronicznego gromadzenia
			i przekazywania wyników”);<br>
			– spełnienie wymagań punktu 4.3.1 normy PN-EN ISO/IEC
			17025:2005 („laboratorium powinno ustanowić i utrzymywać
			procedury nadzoru nad wszystkimi dokumentami, które stanowią
			składniki jego systemu zarządzania”, zarówno tworzonych w laboratorium,
			jak i pochodzących z zewnątrz”).<br>
		</p>
	</div>
	</div>
	
	
	<p style="font-style: italic;">
		Autor ukończył studia inżynierskie na wydziale Fizyki i Techniki Jądrowej AGH
		w Krakowie; w ramach studiów podyplomowych uzyskał tytuł Master of Business
		Administration na University of Central Lancashire, jest także audytorem systemów
		jakości ISO PN/EN 17025:2005. Od kilkunastu lat związany z problematyką
		aparatury kontrolno-pomiarowej dla laboratoriów, systemami oceny zanieczyszczenia
		powietrza; obecnie pełni funkcję dyrektora handlowego w CSMS Consulting
		& Software, prowadząc projekty związane z systemami typu LIMS.
	</p>
	
	

</body>

</html>